---
title: De maatjes
order: 1
---

Als maatje biedt je praktische ondersteuning aan hulpvragers met een
loopbaanvraagstuk. Dit kan gaan om iemand die werkloos is en
vrijwilligerswerk wilt doen of om iemand die werk heeft maar graag ander
werk wilt, dat beter bij hem of haar past. Je helpt de hulpvrager om
zelfstandig verder te komen en je neemt de problemen van de hulpvrager
niet over.

## De praktijk

Maatjes hebben contact met hun hulpvragers op huisbezoek. Dat is op
afspraak mogelijk. Tijdens een huisbezoek bepalen maatjes en hulpvragers
samen nieuwe (leer)doelen en een plan van aanpak. Daarnaast bespreken zij
het huiswerk dat de cliënt hulpvrager heeft gemaakt en de ervaringen met
de afspraken. Tijdens het huisbezoek heeft de hulpvrager altijd te maken
met zijn vaste maatje.

Elke vrijwilliger die zich aanmeldt als JobHulpMaatje ontvangt een
intensieve, tweedaagse training die hem/haar in staat stelt om praktische
en sociale ondersteuning te bieden aan de deelnemer.

## De opleiding

De opleiding JobHulpMaatje wordt gegeven door professionals en gaat nader
in op de volgende thema’s:

- Jij als JobHulpMaatje; je eigen rol en houding naar de werkzoekende,
- Je werkzoekende helpen zichzelf beter te leren kennen; het verwerken van
verlies, het in kaart brengen van eigen talenten, waarden, dromen en
wensen en
- De werkzoekende en de arbeidsmarkt; bij welke organisatie pas ik?, het
  schrijven van een goede brief en een cv, of het voeren van een
  netwerkgesprek.

Je volgt de opleiding met andere aspirant JobHulpMaatjes. De opleiding
wordt interactief gegeven waarbij gebruik wordt gemaakt van casussen en
rollenspellen.

## Intervisie & begeleiding

Regelmatig organiseert JobHulpMaatje intervisiebijeenkomsten en
maatjesavonden waarop maatjes kennis en ervaring kunnen uitwisselen met
andere maatjes. Daarnaast krijgt ieder maatje een maatjescoördinator
toegewezen. De maatjescoördinator is een meer ervaren vrijwilliger die een
aantal maatjes begeleidt tijdens het traject met de hulpvrager. Als je als
maatje ergens tegenaan loopt, of graag wilt sparren over een dilemma, kun
je altijd terecht bij de maatjescoördinator.
