{"hash":"7d1ba397bd437c574b80b73d869fcb4d7944a85a","data":{"main":{"title":"Over ons","content":"\nJobHulpMaatje Den Haag heeft als doel, geïnspireerd door een Bijbelse\nmotivatie, om een ieder te helpen bij het deelnemen in de samenleving. Dat kan\ngaan om een betaalde baan, een passende opleiding of waardevol\nvrijwilligerswerk. Want iedereen heeft het recht om erkent te worden naar eigen\ntalenten en mogelijkheden. JobHulpMaatje Den Haag is lid van de Vereniging\nJobHulpMaatje Nederland.\n\nDe Stichting JobHulpMaatje Den Haag is een vrijwilligersorganisatie,\nwat inhoudt dat de werkzaamheden van de projecten worden uitgevoerd door\nvrijwilligers; de maatjes. Een uitzondering daarop is de professionele\nleiding om de continuïteit te bewaken, de vereiste uitvoeringsstandaard te\nbereiken, te borgen en nieuwe initiatieven te ontwikkelen.\n\nArbeid speelt een belangrijke rol in ons leven en heeft een grote\ninvloed op ons welbevinden. Het verliezen van een baan is heftig en het\nniet kunnen vinden van een baan beschadigd het zelfvertrouwen.\nJobHulpMaatjes helpen jou bij het terugnemen van de regie over jouw rol in\nde samenleving. Met deze begeleiding helpen JobHulpMaatjes mensen die\n(vrijwilligers)werk zoeken of een passende opleiding.\n\n## Visie\n\nJobHulpMaatjes versterken de positie van kwetsbaren op de arbeidsmarkt.\nDaarmee dragen ze bij aan een goed functionerende arbeidsmarkt in Den\nHaag. Ze werken aanvullend op de dienstverlening vanuit het UWV en andere\nsociale partners. In aanvulling op deze professionele hulp bij het vinden\nvan werk, bieden JobHulpMaatjes juist persoonlijke aandacht. Ze werken op\njouw tempo en kijken naar wat jij nodig hebt als persoon om vooruit te komen op\ndeze arbeidsmarkt.\n\n<a href=\"https://jobhulpmaatjedenhaag.nl/docs/projectplan_jhm_20-22.pdf\"\ntarget=\"_blank\">Download ons jaarplan</a>.\n\n<a href=\"https://schuldhulpmaatjedenhaag.nl/wp-content/uploads/2020/11/SHM-Bestuursverslag-2019.pdf\">Bestuursverslag 2019</a>\n"}},"context":{}}